# -*- mode: mandoku-view; -*-
#+TITLE: 讀史記十表
#+DATE: 2015-08-24 22:19:30.604962
#+PROPERTY: ID KR2a0005
#+PROPERTY: BASEEDITION WYG    
#+PROPERTY: JUAN 卷八
<pb:KR2a0005_WYG_008-1a>¶
欽定四庫全書¶
　讀史記十表卷八¶
　　　　　　　　　　　　　　南陽　汪越　撰¶
　　建元以來侯者年表第八¶
　　　(索𨼆曰七十二國太史公舊/餘四十五國褚先生補也)¶
太史公曰匈奴絶和親攻當路塞閩越擅伐東甌請降二¶
夷交侵當盛漢之隆以此知功臣受封侔于祖考矣何者¶
自詩書稱三代戎狄是膺荆荼是徴(索𨼆曰荼音/舒徵音澄)齊桓越¶
<pb:KR2a0005_WYG_008-1b>¶
燕伐山戎武靈王以區區趙服單于秦繆用百里霸西戎¶
呉楚之君以諸侯役百越况乃以中國一統明天子在上¶
兼文武席卷四海内輯億萬之衆豈以晏然不為邊境征¶
伐哉自是後遂出師北討彊胡南誅勁越將卒以次封矣¶
國名　侯功　元光　元朔　元狩　元鼎　元封(太初/以後)¶
<pb:KR2a0005_WYG_008-2a>¶
¶
<pb:KR2a0005_WYG_008-3a>¶
¶
<pb:KR2a0005_WYG_008-4a>¶
¶
<pb:KR2a0005_WYG_008-5a>¶
¶
<pb:KR2a0005_WYG_008-6a>¶
¶
<pb:KR2a0005_WYG_008-7a>¶
¶
<pb:KR2a0005_WYG_008-8a>¶
¶
<pb:KR2a0005_WYG_008-9a>¶
¶
<pb:KR2a0005_WYG_008-10a>¶
¶
<pb:KR2a0005_WYG_008-11a>¶
¶
<pb:KR2a0005_WYG_008-12a>¶
¶
<pb:KR2a0005_WYG_008-13a>¶
¶
<pb:KR2a0005_WYG_008-14a>¶
¶
<pb:KR2a0005_WYG_008-15a>¶
¶
<pb:KR2a0005_WYG_008-16a>¶
¶
<pb:KR2a0005_WYG_008-17a>¶
¶
<pb:KR2a0005_WYG_008-18a>¶
¶
<pb:KR2a0005_WYG_008-19a>¶
¶
<pb:KR2a0005_WYG_008-20a>¶
¶
<pb:KR2a0005_WYG_008-21a>¶
¶
<pb:KR2a0005_WYG_008-22a>¶
　　　右太史公本表(七十/三)¶
當塗(索𨼆曰表/在九江)魏不害以圉守尉捕淮陽反者公孫勇¶
　　等侯¶
蒲　(索𨼆曰表/在琅邪)蘇昌以圉尉史捕淮陽反者公孫勇等¶
　　侯¶
潦陽(索𨼆曰潦音/遼表在清河)江德以圉廐嗇夫共捕淮陽反者公¶
　　孫勇等侯¶
富民(索𨼆曰/表在蘄)田千秋家在長陵以故高廟寢郎上書諫¶
<pb:KR2a0005_WYG_008-22b>¶
　　孝武曰子弄父兵罪當笞父子之怒自古有之蚩¶
　　尤畔父黃帝涉江上書至意拜為大鴻臚征和四¶
　　年為丞相封三千戸至昭帝時病死子順代立為¶
　　虎牙將軍撃匈奴不至質誅死國除(漢書音義曰/質所期處也)¶
　　　右孝武封國名(四/)¶
　　後進好事儒者禇先生曰太史公記事盡于孝武¶
　　之事故復修記孝昭以來功臣侯者編于左方令¶
　　後好者者得覧觀成敗長短絶世之適得以自戒¶
<pb:KR2a0005_WYG_008-23a>¶
　　焉當世之君子行權合變度時施宜希世用事以¶
　　建功有土封侯立名當世豈不盛哉觀其持滿守¶
　　成之道皆不謙讓驕蹇爭權喜揚聲譽知進不知¶
　　退終以殺身㓕國以三得之(以三得之者即上所/謂行權合變度時施)¶
　　(宜希世/用事也)及身失之不能傳功于後世令恩德流子¶
　　孫豈不悲哉夫龍頟侯曾為前將軍世俗順善厚¶
　　重謹信不與政事退讓愛人其先起于晉六卿之¶
　　世有土君國以來為王侯子孫相承不絶歴年經¶
<pb:KR2a0005_WYG_008-23b>¶
　　世以至于今凡八百餘歳豈可與功臣及身失之¶
　　者同日而語之哉悲夫後世其誡之(孚逺曰龍頟/侯已具前表)¶
　　(此復推美以其/貴盛傳後故也)¶
博陸霍光家在平陽以兄驃騎將軍故貴前事武帝覺¶
　　捕得侍中謀反者馬何羅等功侯三千戸(文穎曰/博廣陸)¶
　　(平取其嘉名無此縣也食邑北/海河東瓉曰漁陽有博陸城也)中輔幼主昭帝為¶
　　大將軍謹信用事擅治尊為大司馬益封邑萬戸¶
　　後事宣帝歴事三主天下信鄊之益封二萬戸子¶
<pb:KR2a0005_WYG_008-24a>¶
　　禹伐立謀反族㓕國除¶
秺　(漢書音義曰音妬在/濟隂成武今有亭)金翁叔名日磾以匈奴休屠¶
　　王太子從渾邪王將衆五萬降漢(孚逺曰休屠王/畔約不降故日)¶
　　(磾沒為官奴表不/詳其事諱之也)歸義侍中事武帝覺捕侍中謀¶
　　反者馬羅何等功侯三千戸中事昭帝謹厚益封¶
　　三千戸子𢎞代立為奉車都尉事宣帝¶
安陽(索𨼆曰表在蕩/隂志屬汝南)上官桀家在隴西以善騎射從軍¶
　　稍貴事武帝為左將軍覺捕斬侍中謀反者馬何¶
<pb:KR2a0005_WYG_008-24b>¶
　　羅弟重合侯通功侯三千户中事昭帝與大將軍¶
　　霍光争權因以謀反族滅國除¶
桑樂(索𨼆曰表/在千乘)上官安以父桀為將軍故貴侍中事昭¶
　　帝安女為昭帝夫人立為皇后故侯三千戸驕蹇¶
　　與大將軍霍光爭權因以父子謀反族㓕國除¶
富平(索𨼆曰志/屬平原)張安世家在杜陵以故御史大夫張湯¶
　　子武帝時給事尚書為尚書令事昭帝謹厚習事¶
　　為光禄勲右將軍輔政十三年無適過侯三千戸¶
<pb:KR2a0005_WYG_008-25a>¶
　　及事宣帝代霍光為大司馬用事益封萬六千戸¶
　　子延壽代立為太僕侍中¶
義陽(索𨼆曰表/在平氏)傅介子家在北地以從軍為郎為平樂¶
　　監昭帝時刺殺外國王天子下詔書曰平樂監傅¶
　　介子使外國殺樓蘭王以直報怨不煩師有功其¶
　　以邑千三百戸封介子為義陽侯子厲代立爭財¶
　　相告有罪國除¶
商利(索𨼆曰表/在徐郡)王山齊人也故為丞相史㑹騎將軍上¶
<pb:KR2a0005_WYG_008-25b>¶
　　官安謀反山説安與俱入丞相史㑹山以軍功為¶
　　侯三千戸上書願治民為代太守為人所上書言¶
　　繋獄當死㑹赦出為庻人國除¶
建平(索𨼆曰表/在濟陽)杜延年以故御史大夫杜周子給事大¶
　　將軍幕府發覺謀反者騎將軍上官安等罪封為¶
　　侯邑二千七百戸拜為太僕元年出為西河太守¶
　　五鳯三年入為御史大夫¶
弋陽(索𨼆曰志/屬汝南)任宫以故上林尉捕格謀反者左將軍¶
<pb:KR2a0005_WYG_008-26a>¶
　　上官桀殺之便門封為侯二千戸後為太常及行¶
　　衛尉事節儉謹信以壽終𫝊于子孫¶
宣城(索𨼆曰表/在濟隂)燕倉以故大將軍幕府軍吏發謀反者¶
　　騎將軍上官安有罪功封侯邑二千戸為汝南太¶
　　守有能名¶
宜春(索𨼆曰志/屬汝南)王訢家在齊本小吏佐史稍遷至右輔¶
　　都尉武帝數幸扶風郡訢共置辦拜為右扶風至¶
　　孝昭時代桑𢎞羊為御史大夫元鳯三年代田千¶
<pb:KR2a0005_WYG_008-26b>¶
　　秋為丞相封二千戸立二年為人所上書言暴自¶
　　殺不殊子代立為屬國都尉¶
安平(索𨼆曰表在汝/南志屬涿郡)楊敞家在華隂故給事大將軍幕¶
　　府稍遷至大司農為御史大夫元鳯六年代王訢¶
　　為丞相封二千戸立二年病死子翁君代立為典¶
　　屬國三嵗以季父惲故出惡言繫獄當死得免為¶
　　庻人國除¶
　　　右孝昭時所封國名(十/二)¶
<pb:KR2a0005_WYG_008-27a>¶
陽平(索𨼆曰志/屬東郡)蔡義家在温故師受韓詩為博士給事¶
　　大將軍幕府為杜城門候入侍中授昭帝韓詩為¶
　　御史大夫是時年八十衰老常兩人扶持乃能行¶
　　然公卿大臣議以為為人主師當以為相以元平¶
　　元年九月代楊敞為丞相封二千戸病死絶無後¶
　　國除¶
扶陽(索𨼆曰志屬/沛郡表在蕭)韋賢家在魯通詩禮尚書為博士授¶
　　魯大儒入侍中為昭帝師遷為光禄大夫大鴻臚¶
<pb:KR2a0005_WYG_008-27b>¶
　　長信少府以為人主師本始三年代蔡義為丞相¶
　　封扶陽侯千八百戸為丞相五嵗多恩不習吏事¶
　　免相就第病死子𤣥成代立為太常坐祠廟騎奪¶
　　爵為關内侯¶
平陵(索𨼆曰表/在武當)范明友家在隴西以家世習外國事使¶
　　䕶西羌事昭帝拜為度遼將軍擊烏桓功侯二千¶
　　戸取霍光女為妻地節四年與諸霍子禹等謀反¶
　　族㓕國除(按班表入孝昭據綱目兩撃/鳥桓皆昭帝時事宜從班表)¶
<pb:KR2a0005_WYG_008-28a>¶
營平(索𨼆曰表/在濟南)趙充國以隴西騎士從軍得官侍中事¶
　　武帝數將兵擊匈奴有功為䕶軍都尉中事昭帝¶
　　昭帝崩議立宣帝决疑定策以安宗廟功侯封二¶
　　千五百戸¶
陽城(索𨼆曰表在濟隂非也且濟隂有城陽縣耳而潁/川汝南又各有陽城縣城字從土在陽之下今此)¶
　　(似誤不可/分别也)田延年以軍吏事昭帝發覺上官桀謀¶
　　反事後留遲不得封為大司農本造廢昌邑王議¶
　　立宣帝决疑定䇿以安宗廟功侯二千七百戸逢¶
<pb:KR2a0005_WYG_008-28b>¶
　　昭帝崩方上事竝急因以盜都内錢三千萬(漢書/百官)¶
　　(表曰司農屬/官有都内)發覺自殺國除¶
平丘(索𨼆曰志屬陳/留表在肥城)王遷家在衛(索𨼆曰一作衙地/理志衙縣在馮翊)為¶
　　尚書郎習刀筆之文侍中事昭帝帝崩立宣帝决¶
　　疑定策以安宗廟功侯二千戸為光禄大夫秩中¶
　　二千石坐受諸侯王金錢財漏&KR0165;中事誅死國除¶
樂成(索𨼆曰表在平/氏志屬南陽)霍山山者大將軍光兄孫也光未¶
　　死時上書曰臣兄驃騎將軍去病從軍有功病死¶
<pb:KR2a0005_WYG_008-29a>¶
　　賜諡景桓侯絶無後臣光願以所封東武陽邑三¶
　　千五百戸分與山天子許之拜山為侯後坐謀反¶
　　族㓕國除¶
冠軍(索𨼆曰志/屬南陽)霍雲以大將軍兄驃騎將軍適孫為侯¶
　　地節三年天子下詔書曰驃騎將軍適孫為匈奴¶
　　有功封為冠軍侯薨卒子侯代立病死無後春秋¶
　　之義善善及子孫其以邑三千戸封雲為冠軍侯¶
　　後坐謀反族㓕國除¶
<pb:KR2a0005_WYG_008-29b>¶
平恩(索𨼆曰志/屬魏郡)許廣漢家昌邑坐事下蚕室獨有一女¶
　　嫁之宣帝未立時素與廣漢出入相通卜相者言¶
　　當大貴以故廣漢施恩甚厚地節三年封為侯邑¶
　　三千戸病死無後國除¶
昌水(索𨼆曰表/在於陵)田廣明故郎為司馬稍遷至南郡都尉¶
　　淮陽太守鴻臚左馮翊昭帝崩議廢昌邑王立宣¶
　　帝决疑定策以安宗廟本始三年封為侯邑二千¶
　　三百戸為御史大夫後為祁連將軍擊匈奴軍不¶
<pb:KR2a0005_WYG_008-30a>¶
　　至質當死自殺國除¶
高平(索𨼆曰志/屬臨淮)魏相家在濟隂少學易為府卒史以賢¶
　　良舉為茂陵令遷河南太府坐賊殺不辜繋獄當¶
　　死㑹赦免為庻人有詔守茂陵令為揚州刺史入¶
　　為諌議大夫復為河南太守遷為大司農御史大¶
　　夫地節三年譛毁韋賢代為丞相封千五百戸病¶
　　死長子賓代立坐祠廟失侯¶
博望(索𨼆曰志/屬南陽)許中翁(名/舜)以平恩侯許廣漢弟封為侯¶
<pb:KR2a0005_WYG_008-30b>¶
　　邑二千戸亦故有私恩為長樂衛尉死子延年代¶
　　立¶
樂平許翁孫以平恩侯許廣漢少弟故為侯封二千戸¶
　　拜為彊弩將軍撃破西羌還更拜為大司馬光禄¶
　　勲亦故有私恩故得封嗜酒好色以早病死子湯¶
　　代立¶
将陵史子回(名/曽)以宣帝大毋家封為侯二千六百戸與¶
　　平臺侯昆弟行也子回妻宜君故成王孫嫉妬絞¶
<pb:KR2a0005_WYG_008-31a>¶
　　殺侍婢四十餘人盜斷媍人初産子臂膝以為媚¶
　　道為人所上書言論棄市子回以外家故不失侯¶
平臺(索𨼆曰志/屬常山)史子叔(名/𤣥)以宣帝大母家封為侯二千¶
　　五百戸衛太子時史氏内一女於太子嫁一女魯¶
　　王今見魯王亦史氏外孫也外家有親以故貴數¶
　　得賞賜¶
樂陵(索𨼆曰志屬臨淮/平原亦有樂陵)史子長(名/高)以宣帝大母家貴侍¶
　　中重厚忠信以發覺霍氏謀反事封三千五百戸¶
<pb:KR2a0005_WYG_008-31b>¶
博成(索𨼆曰表/在臨淮)張章父故潁川人為長安亭長失官之¶
　　北闕上書寄宿霍氏第舍卧馬櫪閒夜聞養馬奴¶
　　相與語言諸霍氏子孫欲謀反狀因上書告反為¶
　　侯封三千戸¶
都成(索𨼆曰志/屬潁川)金安上先故匈奴以發覺故大將軍霍¶
　　光子禹等謀反事有功封侯二千八百戸安上者¶
　　奉車都尉秺侯從羣子行謹善退讓以自持欲傳¶
　　功德于子孫¶
<pb:KR2a0005_WYG_008-32a>¶
平通(索𨼆曰表/在博陽)楊惲家在華隂故丞相楊敞少子任為¶
　　郎好士自喜知人居衆人中常與人顔色以故高¶
　　昌侯董忠引與屏語言霍氏謀反狀共發覺告反¶
　　侯二千戸為光禄勲到五鳯四年作為妖言大逆¶
　　罪腰斬國除¶
高昌(索𨼆曰志/屬千乘)董忠父故潁川陽翟人以習書詣長安¶
　　忠有材力能騎射用短兵給事期門與張章相習¶
　　知章告語忠霍禹謀反狀忠以語常侍騎郎楊惲¶
<pb:KR2a0005_WYG_008-32b>¶
　　共發覺告反侯二千戸今為梟騎都尉侍中坐祠¶
　　宗廟乘小車奪百户¶
爰戚趙成(索𨼆曰漢表/作趙長平)用發覺楚國事侯二千三百戸¶
　　地節元年楚王與廣陵王謀反成發覺反狀天子¶
　　推恩廣德義下詔書曰無治廣陵王廣陵王不變¶
　　更後復坐祝詛㓕國自殺國除今帝復立子為廣¶
　　陵王(孚逺曰廣陵王事不宜載/在趙成表中此刪截未凈)¶
酇　地節三年天子下詔書曰朕聞漢之興相國蕭何¶
<pb:KR2a0005_WYG_008-33a>¶
　　功第一今絶無後朕甚憐之其以邑三千戸封蕭¶
　　何𤣥孫建世為鄼侯¶
平昌王長君(名無/故)家在趙國常山廣望邑人也衛太子¶
　　時嫁太子家為太子男史皇孫為配生子男絶不¶
　　聞殽問行且四十餘嵗至今元康元年中詔徵立¶
　　以為侯封五千户宣帝舅父也¶
樂昌(索𨼆曰表/在汝南)王稚君(名/武)家在趙國常山廣望邑人也¶
　　以宣帝舅父外家封為侯邑五千户平昌侯王長¶
<pb:KR2a0005_WYG_008-33b>¶
　　君弟也¶
卭成(索𨼆曰表/在濟隂)王奉光家在房陵以女立為宣帝皇后¶
　　故封千五百户言奉光初生時夜見光其上傳聞¶
　　者以為當貴云後果以女故為侯¶
安遠(索𨼆曰/表在慎)鄭吉家在㑹稽以卒伍起從軍為郎使䕶¶
　　將弛刑士田渠黎㑹匈奴單于死國亂相攻日逐¶
　　王將衆來降漢先使語吉吉將吏卒數百人往迎¶
　　之衆頗有欲還者因斬殺其渠率遂與俱入漢以¶
<pb:KR2a0005_WYG_008-34a>¶
　　軍功侯二千戸¶
博陽(索𨼆曰表/在南頓)邴吉家在魯本以治獄為御史屬給事¶
　　大將軍幕府常施舊恩宣帝遷為御史大夫封侯¶
　　二千户神爵二年代魏相為丞相立五嵗病死子¶
　　翁孟代立為將軍侍中甘露元年坐祠宗廟不乗¶
　　大車而騎至廟門有罪奪爵為關内侯¶
建成(索𨼆曰/表在沛)黄霸家在陽夏以役使徙雲陽以廉吏為¶
　　河内守丞遷為廷尉監行丞相長史事坐見知夏¶
<pb:KR2a0005_WYG_008-34b>¶
　　侯勝非詔書大不敬罪久繋獄三嵗從勝學尚書¶
　　㑹故以賢良舉為揚州刺史潁川太守善化男女¶
　　異路耕者讓畔賜黄金百斤秩中二千石居潁川¶
　　入為太子太傅遷御史大夫五鳯三年代邴吉為¶
　　丞相封千八百户¶
西平(索𨼆曰表/在臨淮)于定國家在東海本以治獄給事為廷¶
　　尉史稍遷御史中丞上書諌昌邑王遷為光禄大¶
　　夫為廷尉乃師受春秋變道行化謹厚受人遷為¶
<pb:KR2a0005_WYG_008-35a>¶
　　御史大夫代黄霸為丞相¶
　　　右孝宣時所封(二十/九)¶
陽平(索𨼆曰表/在東郡)王稚君(名傑表索隠/曰漢  名禁)家在魏郡故丞相¶
　　史女為太子妃太子立為帝女為皇后故侯千二¶
　　百户初元以來方盛貴用事游宦求官于京師者¶
　　多得其力未聞其有知畧廣宣于國家也¶
　　　右孝元初元元年三月封¶
　¶
<pb:KR2a0005_WYG_008-35b>¶
　¶
　¶
　¶
　¶
　¶
　¶
　¶
　讀史記十表卷八¶
<pb:KR2a0005_WYG_008-36a>¶
　　讀建元以來矦者年表¶
　讀建元矦者表以誅伐四夷為主¶
　表建元至太初以後矦者葢主軍功而擊匈奴則軍¶
　功之大者或從大將軍衛青或從驃騎將軍霍去病¶
　多取封矦南越東甌朝鮮功又其次也有自匈奴降¶
　者有自南越東甌朝鮮小月氐降者可以威逺因矦¶
　之有父死事南越而其子矦者樛世樂韓千秋是也¶
　有以父擊匈奴功而其子矦者大將軍衛青之三子¶
<pb:KR2a0005_WYG_008-36b>¶
　是也有從擊匈奴及使絶域而矦者張騫是也其不¶
　以軍功則周子南君以周後紹封公孫𢎞以丞相詔¶
　褒為矦石慶以相丞及先人萬石積徳謹行矦是也¶
　最下則樂通以方術矦矣¶
　按孝武之時虚中國以事四夷好大喜功之蔽也太¶
　史公不斤開邉而引詩書稱征伐為非得已且曰功¶
　臣受封侔于祖考其亦微詞與¶
禇孝孫曰太史公記事盡于孝武之事故復修記孝昭¶
<pb:KR2a0005_WYG_008-37a>¶
以來功臣矦者編於左方令後好事者得覧觀成敗長¶
短絶世之適得以自戒焉¶
　按功臣如霍光輔昭帝後立宣帝漢室以安金日磾¶
　張安世杜延年皆忠謹有功傅介子斬樓蘭宣威異¶
　域趙充國屯金城蔡義韋賢通經術為人主師黄霸¶
　以循吏于定國為廷尉民自以不寃邴吉有德皇孫¶
　終不自言皆人所未易能哉然惟光與安世日磾廢¶
　立行權合變功莫大焉其餘亦贊决定策者也至或¶
<pb:KR2a0005_WYG_008-37b>¶
　出於告捕發覺逆謀以致封矦上官桀霍氏顯雲山¶
　禹馬何羅楚王之屬適為用事者資也豈非時勢使¶
　然歟此外外戚恩澤矦宣帝大母家史氏宣帝后兄¶
　許氏太子妃家王氏是也惟酇矦續封以蕭何功第¶
　一而驃騎將軍霍去病續封其後庻幾賞延于世之¶
　義乎¶
　按禇先生補孝昭以來功臣矦者而諄諄于其子孫¶
　持滿守成之道可謂善矣獨舉龍頟矦(韓/説)厚重謹信¶
<pb:KR2a0005_WYG_008-38a>¶
　果與韓嫣不同趣歟至稱其先起晉六卿至今八百¶
　餘嵗此與其論三代世表稱霍光為皇帝後者皆不¶
　經宜司馬貞詆其蕪穢正史也¶
<pb:KR2a0005_WYG_008-39a>¶
　　讀建元以來矦者年表補¶
　高帝功臣及惠景間矦者皆兼同異姓敘之獨建元¶
　以來分矦者年表王子矦表為二何也葢是時征代¶
　四出軍功既多支庻畢矦分邑又衆故分敘之以致¶
　意也¶
　漢表衛青霍去病入外戚夫二人皆以征討大功得¶
　矦非以外戚矦也豈得與田竇同論又凡功廕紹封¶
　丞相為侯固是恩澤但與宦者張澤方術欒大等輩¶
<pb:KR2a0005_WYG_008-39b>¶
　亦豈得竟無區别乎大抵分屬不倫不如史表合一¶
　之為當也¶
　　存疑¶
　索𨼆曰七十二國太史公舊今據表凡七十三國褚¶
　孝孫補四國凡七十七國以軍功矦者三十三人補¶
　三人以降矦者三十一人以功廕者三人以死事廕¶
　者二人紹先代封者一人以丞相矦者二人補一人¶
　以方術矦者一人班表載八十九人内武安周陽二¶
<pb:KR2a0005_WYG_008-40a>¶
　人史入景表仍八十七人計增十人海西矦李廣利¶
　新時矦趙第承父矦續相如開陵侯成娩秺矦商丘¶
　成重合矦莽通德矦景建題矦張富昌邘矦李壽丞¶
　父矦孫王¶
　禇少孫補孝昭時十二矦班表載功臣八人外戚恩¶
　澤七人凡十五人計増三人陽平矦蔡義平陵矦范¶
　明友成安矦郭忠蔡范禇入宣表郭忠缺按蔡義元¶
　光元年九月為丞相矦是年四月昭帝崩六月立昌¶
<pb:KR2a0005_WYG_008-40b>¶
　邑王廿七日廢七月迎宣帝即位義封于九月依褚¶
　入宣表為是范明友以昭帝元鳯四年七月封褚入¶
　宣表非也班入昭表是¶
　褚少孫補孝宣時二十九矦按班表功臣恩澤外戚¶
　共載三十二人又隨父四人共三十六人計増七人¶
　又除蔡義范明友班入昭表實增九人長羅矦常惠¶
　合陽矦梁喜歸徳矦先賢撣信成矦王定義陽矦温¶
　敦爰氏矦便樂成陽矦劉徳周子南君延年陽都矦¶
<pb:KR2a0005_WYG_008-41a>¶
　張彭祖孝孫既云修記何又缺而弗備也¶
