# -*- mode: mandoku-view; -*-
#+TITLE: 讀史記十表
#+DATE: 2015-08-24 22:19:30.460121
#+PROPERTY: ID KR2a0005
#+PROPERTY: BASEEDITION WYG    
#+PROPERTY: JUAN 提要
<pb:KR2a0005_WYG_000-1a>¶
欽定四庫全書　　　　　史部一¶
　讀史記十表　　　　　　正史類¶
　　提要¶
　　　　(臣/)等謹案讀史記十表十卷¶
　　　國朝汪越撰徐克范補越字師退康熙乙酉舉¶
　　　　人克范字堯民皆南陽人是書有後記一篇¶
　　　　記越初作此書成以書抵克范曰有讀史記¶
　　　　十表一帙徧求友人商㩁殊無一人按定子¶
<pb:KR2a0005_WYG_000-1b>¶
　　　　長原表通首訖尾印證鄙説之是非者不解¶
　　　　何故仰惟細加推勘示明紕繆以便改訂有¶
　　　　補義則亦書於篇將來授梓云云盖古來増¶
　　　　減前人舊本多在其人之身後惟此書則同¶
　　　　時商𣙜而補之故考校頗為精密於讀史者¶
　　　　尚屬有禆考史家之難在於表志而表文經¶
　　　　緯相牽或連或斷可以考證而不可以誦讀¶
　　　　學者往往不觀劉知㡬考正史例至為詳悉¶
<pb:KR2a0005_WYG_000-2a>¶
　　　　而史通已有廢表之論則其他可知越等獨¶
　　　　排比舊文鉤稽㣲義雖其間一筆一削務以¶
　　　　春秋書法求之未免或失之鑿而訂訛砭漏¶
　　　　所得為多其存疑諸條亦頗足正史記之牴¶
　　　　牾異乎矉捧一書纎毫必為回䕶者於史學¶
　　　　之中可謂人畧我詳矣乾隆四十六年十二¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2a0005_WYG_000-2b>¶
　　　　　　　總　校　官　(臣/)　陸　費　墀¶
#+PROPERTY: JUAN 總論
<pb:KR2a0005_WYG_000-3a>¶
欽定四庫全書¶
　讀史記十表總論¶
太史公自序曰孔子作春秋學者至今則之自獲麟以¶
來四百餘嵗而諸侯相兼史記放絶漢興百年之間天¶
下遺文古事靡不畢集太史公(衛宏漢儀註太史公武/帝置天下計書先上太)¶
(史公副上丞相瓚曰百官表無太史公司馬貞曰公者/遷所著書尊其父云云也按遷序中亦自稱太史公非)¶
(但尊其/父也)太史公仍父子相續纂其職(談卒三年遷為太/史令五年而當太)¶
(初元年七年而太/史公遭李陵之禍)綱羅天下放失舊聞王迹所興原始¶
<pb:KR2a0005_WYG_000-3b>¶
察終見盛覩衰論考之行事畧推三代錄秦漢上記軒¶
轅下至于茲著十二本紀既科條之矣並時異世年差¶
不明作十表(顔師古云並時異世則年厯差殊難以明/辦故作表也正義云起黄帝迄天漢四年)¶
(合二千四百/一十三年)¶
維三代尚矣年紀不可考蓋取之譜諜舊聞本于茲于¶
是畧推作三代世表第一¶
幽厲之後周室衰微諸侯專政春秋有所不紀而譜諜¶
經畧五霸更盛衰欲覩周世相先後之意作十二諸侯¶
<pb:KR2a0005_WYG_000-4a>¶
年表第二¶
春秋之後陪臣秉政彊國相王以至于秦卒并諸夏㓕¶
封地擅其號作六國年表第三¶
秦既暴虐楚人發難項氏遂亂漢乃扶義征伐八年之¶
間天下三擅事繁變衆故詳著秦楚之際月表第四¶
漢興以來至于太初百年諸侯廢立分削譜紀不明有¶
司靡踵彊弱之原云以世(正義曰譜紀不明故有司無/所踵繼其後彊弱之原乃云)¶
(以世相代都不能有所錄記也按云/字疑亡字之訛見亡以論其世也)作漢興以來諸侯¶
<pb:KR2a0005_WYG_000-4b>¶
年表第五¶
維高祖元功輔臣股肱剖符而爵澤流苗裔忘其昭穆¶
或殺身隕國作高祖功臣侯者年表第六¶
惠景之間維申功臣宗屬爵邑作惠景間侯者年表第¶
七¶
北討彊胡南誅勁越征伐夷蠻武功爰列作建元以來¶
侯者年表第八¶
諸侯既彊七國為從子弟衆多無爵封邑推恩行義其¶
<pb:KR2a0005_WYG_000-5a>¶
勢銷弱歸徳京師作王子侯者年表第九¶
國有賢相良將民之師表也維見漢興以來將相名臣¶
年表賢者記其治不賢者彰其事作漢興以來將相名¶
臣年表第十¶
　按太史公自序在史記篇末其歴序所以著本紀世¶
　家書表傳之意是一片文字不可割截茲所剟取特¶
　以其辭簡明使讀者觀其持論大㫖耳至每表之前¶
　各自有序惟將相名臣闕此固具載全表也¶
<pb:KR2a0005_WYG_000-5b>¶
司馬貞曰應劭云表者錄其事而見之按禮有表記鄭¶
𤣥云表明也謂事微而不著者須表以明之故曰表也¶
張守節曰表分代系年封又云作表十象天之剛柔十¶
日也¶
鄭樵曰史記一書分為五體本紀紀年世家傳代表以¶
正厯書以類事傳以著人¶
林駉曰嘗觀遷史之表矣三代世表所以觀百世之本¶
支也考黄帝之初先列諸系以祖宗為經以子孫為緯¶
<pb:KR2a0005_WYG_000-6a>¶
則五帝三王皆出于黄帝此帝王授受之正統可見也¶
六國年表所以示天下之名分故齊康公之十九年為¶
田和遷居海上而書曰齊太公卒(田和亦/稱太公)且繋之康公¶
二十年康公既卒始書田齊此尊卑逆順之正理可見¶
矣十二諸侯年表以下以地為主故年經而國緯所以¶
觀天下之大勢也功臣年表以下以時為主故國經而¶
年緯所以觀一時之得失也秦楚月表上尊義帝而漢¶
居其中明大義也將相年表上繫大事記明職分也(凡/表)¶
<pb:KR2a0005_WYG_000-6b>¶
(縱者為經/衡者為緯)¶
王應麟曰班固謂司馬遷史記十篇有録無書顔師古¶
以為十篇具在或草具而未成也漢興以來將相年表¶
其書具在但闕前序(按自序云凡百三十篇五十二萬/六千五百字則當日全書已成或)¶
(後散失故/闕十篇耳)¶
　按表者紀月編年聚而為繪圖指掌經緯縱横有倫¶
　有脊其書法謹嚴幾于春秋大義數十炳若日星矣¶
　至所不言尤寓褒譏未易測識後人欲穿鑿立論復¶
<pb:KR2a0005_WYG_000-7a>¶
　所未安誠㑹本紀世家列傳窮厥事理當自得之也¶
