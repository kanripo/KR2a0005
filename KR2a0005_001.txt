# -*- mode: mandoku-view -*-
#+TITLE: 讀史記十表
#+DATE: 2015-09-23 09:41:25
#+PROPERTY: JUAN 1
<pb:KR2a0005_WYG_001-1a>¶
欽定四庫全書¶
　讀史記十表卷一¶
　　　　　　　　　　　　　　南陽汪越撰¶
　　三代世表第一¶
太史公曰五帝三代之記尚矣(劉氏云尚猶乆古也尚/矣之文元出大戴禮彼)¶
(云黄帝/尚矣)自殷以前諸侯不可得而譜(正義曰譜布/也列其事也)周以¶
來乃頗可著孔子因史文次春秋紀元年正時日月葢¶
其詳哉至于序尚書則略無年月或頗有然多闕不可¶
<pb:KR2a0005_WYG_001-1b>¶
録故疑則傳疑葢其慎也余讀諜記(索隠曰諜音牒牒/者記系諡之書也)¶
(下云稽歴譜諜謂/歴代之譜諜也)黄帝以來皆有年數稽其歴譜諜終¶
始五徳之傳(索隠曰謂帝王更王以金木水火土五徳/傳次相承終而復始故云終始五徳之傳)¶
古文咸不同乖異夫子之弗論次其年月豈虛哉于是¶
以五帝繫諜尚書集世紀黄帝以來訖共和為世表(索/隠)¶
(曰按大戴禮有五帝徳及帝繋篇葢太史公取此/二篇之諜及尚書集而紀黄帝以来為系表也)¶
<pb:KR2a0005_WYG_001-2a>¶
¶
<pb:KR2a0005_WYG_001-3a>¶
¶
<pb:KR2a0005_WYG_001-4a>¶
　¶
　¶
　¶
　¶
　¶
　¶
　¶
　¶
<pb:KR2a0005_WYG_001-4b>¶
帝泄¶
帝不降¶
帝扃(不降弟/)¶
帝厪¶
帝孔甲(不降子好鬼神淫/亂不好徳二龍去)¶
帝臯¶
帝發(索𨼆曰帝臯子也系本云帝/臯生發及履癸履癸一名桀)¶
帝履癸(是為/桀)¶
<pb:KR2a0005_WYG_001-5a>¶
　　從禹至桀十七世從黄帝至桀二十世¶
殷湯伐夏氏(從黄帝至/湯十七世)¶
帝外丙(湯太子太丁蚤卒/故立次弟外丙)¶
帝仲壬(外丙/弟)¶
帝太甲(故太子太丁子淫伊尹放之桐宫/三年悔過自責伊尹乃迎之復位)¶
帝沃丁(伊尹/卒)¶
帝太庚(沃丁/弟)¶
帝小甲(太庚弟殷道衰諸侯或不至○索隠/曰殷本紀及系本皆云小甲太庚子)¶
<pb:KR2a0005_WYG_001-5b>¶
帝雍已(小甲/弟)¶
帝太戊(雍已弟以桑/穀生稱中宗)¶
帝中丁(俗作/仲丁)¶
帝外壬(中丁/弟)¶
帝河亶甲(外壬/弟)¶
帝祖乙¶
帝祖辛¶
帝沃甲(祖辛弟○索隠/曰系本作開甲)¶
<pb:KR2a0005_WYG_001-6a>¶
帝祖丁(祖辛/子)¶
帝南庚(沃甲/子)¶
帝陽甲(祖丁/子)¶
帝盤庚(陽甲弟/徙河南)¶
帝小辛(盤庚/弟)¶
帝小乙(小辛/弟)¶
帝武丁(雉升鼎耳雊得/傅說稱高宗)¶
帝祖庚¶
<pb:KR2a0005_WYG_001-6b>¶
帝甲(祖庚弟淫○徐廣/曰一云淫徳殷衰)¶
帝廪辛(索隠曰或作馮辛系本作祖辛誤/也按上祖乙巳生祖辛故知誤也)¶
帝庚丁(廩辛弟殷/徙河北)¶
帝武乙(慢神/震死)¶
帝太丁¶
帝乙(殷益/衰)¶
帝辛(是為/紂)¶
　　從湯至紂二十九世從黄帝至紂四十六世¶
<pb:KR2a0005_WYG_001-7a>¶
周武王伐殷(從黄帝至武/王十九世)¶
<pb:KR2a0005_WYG_001-8a>¶
　¶
　¶
　¶
　¶
　¶
　¶
　¶
　¶
<pb:KR2a0005_WYG_001-8b>¶
　¶
　¶
　¶
　¶
　¶
　按舊本此後載褚先生語一段援殷周以稱霍將軍¶
　又謂堯知后稷子孫之後王故益封之百里索隠云¶
　褚先生蓋腐儒也言之不經蕪穢正史又按索隠各¶
<pb:KR2a0005_WYG_001-9a>¶
　表述贊文義亦淺故皆不録¶
　¶
　¶
　¶
　¶
　¶
　¶
　¶
<pb:KR2a0005_WYG_001-9b>¶
　¶
　¶
　¶
　¶
　¶
　¶
　¶
　讀史記十表卷一¶
<pb:KR2a0005_WYG_001-10a>¶
　　讀三代世表¶
　讀三代世表以黄帝為主於顓頊屬俈屬堯屬舜屬¶
　於夏屬殷屬周屬皆曰黄帝生又曰起黄帝至顓頊¶
　三世起黄帝至帝俈四世起黄帝至俈子帝堯五世¶
　黄帝𤣥孫之𤣥孫虞舜明諸帝皆黄帝後也於夏殷¶
　周曰從禹至桀十七世曰從黄帝至桀二十世從湯¶
　至紂二十九世曰從黄帝至紂四十六世周武王伐¶
　殷曰從黄帝至武王十九世明三代皆黄帝後也此¶
<pb:KR2a0005_WYG_001-10b>¶
　必古譜諜如帝繫姓本有成文而史公据之以作表¶
　也¶
　世表者但次其世不可以紀年故也序言孔子次春¶
　秋則紀元年正時日月序尚書則弗論次其年月蓋¶
　可詳者詳之不可詳者愼之故但据繫諜尚書作世¶
　表亦愼而闕疑之意也¶
索隱曰三代皆出自五帝故序三代要自五帝而起首¶
也¶
<pb:KR2a0005_WYG_001-11a>¶
　表起于五帝而但曰三代世表何也正義云五帝乆¶
　古傳記少見夏殷以來乃有尚書畧有年月比于五¶
　帝事跡易明故也索隱云三代之系長遠宜以名篇¶
　似正義說是也¶
索隱曰太史公作史記宜應上自開闢下迄當代以為¶
一家之首尾三皇以還載籍罕備然君臣之始教化之¶
先既論古史不合全闕近代皇甫謐作帝王代紀徐整¶
作三五厯皆論三皇以來事併採而補之¶
<pb:KR2a0005_WYG_001-11b>¶
　按司馬貞補三皇本紀以伏犧女媧皆蛇身人首神¶
　農人身牛首以至煉石㫁鼇之誕皆筆之又推之開¶
　闢之初天地人三皇以為圖緯所載不可全棄又推¶
　人皇以後五龍氏以下十七君又引韓詩以為自古¶
　封太山禪梁甫者萬有餘家又稱自開闢至于獲麟¶
　凡三百二十七萬六千嵗分為十紀其可信乎太史¶
　公託始黄帝而其間猶不免牴牾况欲論著開闢以¶
　降乎故曰百家言黄帝其文不雅馴薦紳先生難言¶
<pb:KR2a0005_WYG_001-12a>¶
　之乃知其澄汰者已多矣¶
蘇轍曰司馬遷紀五帝遺羲農而黜少昊後世皆以為¶
非¶
　按司馬貞補伏羲女媧神農而後及黄帝蘇轍作古¶
　史去女媧進黄帝為三皇以少昊顓頊帝俈堯舜為¶
　五帝蘇勝于小司馬矣¶
柯維騏曰五帝之名見于孔子家語及大戴禮其說有¶
二其一孔子對季康子以伏羲配木神農配火少昊配¶
<pb:KR2a0005_WYG_001-12b>¶
金顓頊配水此言數聖人革命改號取法于五行之帝¶
非五帝之定名也其一則孔子所答宰我五帝徳曰黄¶
帝曰顓頊曰帝嚳曰堯曰舜太史公所述五帝紀是也¶
(見五帝本/紀贊中)厥後皇甫謐作帝王代記蘇子由作古史鄭¶
樵作通志並祖孔安國以伏羲神農黄帝為三皇少昊¶
顓頊帝嚳堯舜為五帝五峰雙湖胡氏又主秦博士天¶
皇地皇人皇之議而以伏羲神農黄帝堯舜為五帝(主/易)¶
(繋/詞)道原劉氏遂以為定論竊謂皆不如太史公之說為¶
<pb:KR2a0005_WYG_001-13a>¶
有徴也¶
楊慎曰譙周古史以炎帝與神農各為一人羅泌路史¶
以軒轅與黄帝非是一帝史皇與蒼頡乃一君一臣共¶
工氏或以為帝或以為伯而不王祝融氏或以為臣或¶
以為火徳之主古云三皇之事若存若亡五帝之事若¶
夢若覺蓋洪荒之世存而不論可也¶
索隱曰漢書顓頊五世而生鯀此及帝系皆云顓頊生¶
鯀是古史闕其代系也¶
<pb:KR2a0005_WYG_001-13b>¶
歐陽修曰遷所作本紀出于大戴禮世本諸書今依其¶
說圖而考之堯舜夏商周皆出黄帝堯之崩也下傳其¶
四世孫舜舜之崩也復上傳其四世祖禹皆夀百嵗稷¶
契于高辛為子乃同父異母之兄弟而以世次而下之¶
湯與王季同世湯下傳十六世為紂王季下傳一世為¶
文王二世為武王豈不謬哉¶
　按索隱五帝譜系圖契十四世至湯稷二十餘世至¶
　文王蓋得其實矣¶
<pb:KR2a0005_WYG_001-14a>¶
　又按表舜禹之世次亦有可疑者黄帝生昌意昌意¶
　生顓頊顓頊生窮蟬窮蟬生敬康敬康生句望句望¶
　生蟜牛蟜牛生瞽瞍瞽瞍生帝舜世數何多黄帝生¶
　昌意昌意生顓頊顓頊生鯀鯀生文命是為禹世數¶
　何少宜歐陽子深非之也惟堯之世次與禹合蓋皆¶
　四世而舜更中歴四世始與堯同時必有牴牾然此¶
　亦何足為太史公病哉唐應徳言秦興滅學而宗譜¶
　不立及漢司馬遷修史記上述黄帝下迄麟止據世¶
<pb:KR2a0005_WYG_001-14b>¶
　本世系而作帝紀採周譜國語而作世家由是人乃¶
　知姓氏之所出然則掇拾于煨燼之餘亦未可訾其¶
　鄙陋而不學疎畧而輕信也¶
　自成王誦至厲王胡帝王世也至共和而訖下列諸¶
　侯凡十一國初封而後各有世數亦至共和而訖然¶
　不冠于十二諸侯年表之前而綴于三代世表之末¶
　何也明諸侯亦皆黄帝後也魯衛燕晉曹蔡周之同¶
　姓宋殷後陳舜後齊為四岳伯夷之裔秦之先帝顓¶
<pb:KR2a0005_WYG_001-15a>¶
　頊之苗裔楚之祖亦出顓頊本紀云黄帝二十五子¶
　其得姓者十四人是以附見三代世表也¶
<pb:KR2a0005_WYG_001-16a>¶
　　讀三代世表補¶
　世表惟名三代不言五帝者索隱謂三代之系長正¶
　義謂五帝傳訖少見皆非也夏為顓頊後商周為帝¶
　俈後同出黄帝則黄帝顓頊帝俈即表于三代堯授¶
　舜舜授禹無帝系可表故不得兼言五帝世表也¶
　夏商表至桀紂訖周表不訖赧王訖于共和者太史¶
　公云周自厲王始亂共和行政此後以彊乗弱興師¶
　不請天子則是時天下大勢在諸侯不在王室宣王¶
<pb:KR2a0005_WYG_001-16b>¶
　中興之業雖見于詩車攻吉日諸章據小序祈父白¶
　駒黄鳥行野諸篇則皆為刺宣王之詩而國語所戴¶
　不藉千畆敗績姜戎建少奪長諸侯不睦料民太原¶
　卒及幽王乃廢滅則時事亦可知矣年表雖冠周于¶
　上實以諸侯為主故不復曰周世表但曰十二諸侯¶
　年表六國年表而已¶
　夏表書帝啓作甘誓見世變也征苗之誓惟曰一乃¶
　心力其克有勲甘誓則曰不用命孥戮汝故君子謂¶
<pb:KR2a0005_WYG_001-17a>¶
　讀甘誓知唐虞之風微商周之運至矣¶
　羿浞簒立不書削也索隠曰帝相既逐中間歴羿浞¶
　二氏凡三四十年而史表不載本紀直云帝相崩子¶
　少康立疎畧之甚按史之所以不載者初帝相尚在¶
　灌鄩繼則少康生于有仍故直削之但夏本紀亦當¶
　叙其事不應全闕徐孚遠云史遷時左傳未顯不知¶
　羿浞事此或然也¶
　商表書伊尹卒書得傅說特筆也¶
<pb:KR2a0005_WYG_001-17b>¶
　表于五帝三王不繋一事獨文王書益易卦特筆也¶
　　存疑¶
　周懿王表云周道衰詩人作刺周本紀同十二諸侯¶
　年表序亦云周道闕仁義陵遲鹿鳴刺焉按詩小序¶
　王風皆東遷後刺平王及桓王莊王之詩益未云刺¶
　懿王即鹿鳴小序亦謂燕羣臣嘉賔之詩非刺也未¶
　審何據當日詩不一家或别有本耶¶
　宋表湣公丁公弟按宋世家湣公丁公子家語本姓¶
<pb:KR2a0005_WYG_001-18a>¶
　解云云丁公申生湣公共弟字疑誤¶
　衛表孝公一本作孝伯按衛世家康伯卒子考伯立¶
　古史考亦云考伯孝字疑誤¶

